ቤቴል አካባቢ የሕብረት መድሐኒት የልማትና መረዳጃ ዕድር መተዳደሪያ ደንብ ለማሻሻል የቀረበ የውሳኔ ሀሳብ

 አዘጋጅ የመተዳደሪያ ደንብ ለማሻሻል በ25-07-25 የተመረጠ ኮሚቴ
 1) አቶ ዘካሪያስ 
 2) ወ/ሮ አስቴር
 3) ዶ/ር ቶለማርያም ፉፋ
1)  መግቢያ
ቤቴል አካባቢ የሕብረት መድሐኒት የልማትና መረዳጃ ዕድር በመጋቢት 25 ቀን 2014 ዓ.ም. ባደረገው መደበኛ ስብሰባ የሕብረት መድሐኒት የልማትና መረዳጃ ዕድር መተዳደሪያ ደንብ የሚያሻሽል አንድ ሶስት አባላት ያሉት ኮሚቴ አዋቅሯል። ኮሚቴውም መተዳደሪያ ደንቡን ለማሻሻል ሶስት መረጃዎችን መሰረት አድርጓል። እነዚህም መረጃዎች የሚከተሉት ናችው፤
ሀ) ቀደም ብሎ በዐዕድሩ ስራ አስፈጻሚ ተዘጋጅቶ፣ በናሙና የዕድሩ አባላት ተሞልቶ የተሰበሰበ መጠይቅ፣
ለ) ከአጎራባች ዕድሮች የተሰበሰቡ መተዳደሪያ ደንቦችና
ሐ) በስራ ላይ ያለው ቤቴል አካባቢ የሕብረት መድሐኒት የልማትና መረዳጃ ዕድር መተዳደሪያ ደንብ ናቸው።
ቤቴል አካባቢ የሕብረት መድሐኒት የልማትና መረዳጃ ዕድር መተዳደሪያ ደንብ ለማሻሻል የተከተልነው የአሰራር መንገድም የሚከተለው ነው። በመጀመሪያ ቀደም ብሎ በዐዕድሩ ስራ አስፈጻሚ ተዘጋጅቶ፣ በናሙና የዕድሩ አባላት ተሞልቶ የተሰበሰበ መጠይቅ ይተነተናል። ቀጥሎ ከአጎራባች ዕድሮች ከተሰበሰቡ መተዳደሪያ ደንቦች ውስጥ አርአያ ሊሆኑ የሚችሉ ሀሳቦችን እንቀስማለን፤በመጨረሻም የቀሰምነውን ሀሳብ ከመጠይቁ ማጠቃለያ ጋር አቀናጅተን በስራ ላይ ካለው መተዳደሪያ ደንባችን ጋር በማመሳከር የማሻሻያ ሀሳብ እናቀርባለን። 

2) የመጠየቁ ትንታኔ
ከላይ ለመጥቀስ እንደተሞከረው በዐዕድሩ ስራ አስፈጻሚ ተዘጋጅቶ፣ተሞልቶ የተሰበሰበ መጠይቅ ለመተዳደሪያ ደንቡ ማሻሻያ መነሻ ሀሳብ አድርገናል።  እንደሚታወቀው መጠይቅ የሚዘጋጀው መረጃ ለመሰብሰብ ነው። ይህም ማለት መጠይቅ የሚዘጋጀው መረጃ መስጠት ለሚችል የህብረተሰብ ከፍል ነው። ይህም የህብረተሰብ ከፍል የእድሩን አባላት ይወክላል ተብሎ ይታሰባል። ምክንያቱም መጠይቁን የሙሉት ሰዎች በእድሩ ውስጥ ረጅም አመታት የኖሩ፣ የስራልምድ ያላቸውና እድሩን ያገለገሉን በአላማ (purposive sampling) የተመረጡ መሆናቸውን ኮሚቴው ከስራ አስፈጻሚው ለመረዳት ቸሏል። 
መጠይቁ ሁለት ክፍሎች አሉት። የመጀመሪያው ክፍል መግቢያ ሲሆን የመጠይቁን ዓላማ ከተጠያቂው ጋር ያስተዋውቃል። ሁለተኛው ክፍል ክፍት ጥያቄዎች የቀረቡበት ክፍል ነው። በዚህም ክፍል ስድስት ዋና ዋና ጥያቄዎች ቀርበዋል። የመጀመሪያው ጥያቄ ሶስት ንኡሳን ክፍሎች አሉት። ከዚህም ሌላ ሁሉም ጥያቄዎች ይስማማሉ/አይስማሙ፣ ያስባሉ/አያስቡምና ይመስልዎታል/አይመስልዎትም የሚሉ አማራጭ መልስ ከነምክንያታቸው እንድያቀርቡ ተጠያቂውን ይጠይቃሉ። መጠይቁን የሞሉት የእድሩ አባላት ቁጥር 15 ነው። እያንዳንዱ ጥያቄና መልስ እንደሚከተለው በዝርዝር ቀርቧል፤
 ጥያቄ 1፤ ከዕድሩ መተዳደሪያ ደንብ ውስጥ መውጣት፣ መሻሻል ወይም መጨመር አለባቸው የሚሉት  ድንጋጌዎች ወይም ሐሳቦች ካሉ ከነምክንያቱ ይዘርዝሩ።
ሀ) መውጣት ያለባቸው ድንጋጌዎች ————————————-
መጠይቁን ከሞሉት የእድሩ 15 አባላት ውስጥ መውጣት ያለባቸው ድንጋጌዎች የሉም ያሉ (ባዶ ቦታ የተው)  በቀጥር 10 ናቸው፤ ይህም በመቶኛ ሲሳል 66.7% ይሆናሉ፤ ከነዚህ ውስጥ አንዱ የእድሩ መተዳደሪያ ደንብ  አልተሰጠኝም የሚል መልስ ጽፏል። መጠይቁን ከሞሉት ውስጥ መውጣት ያለባቸው ድንጋጌዎች ብለው መልስ  የሰጡት በቁጥር 5 ሲሆኑ በመቶኛ ደግሞ 33..3% ናቸው። ይህም የሚያመለክተው አብዛኛው ስው የሚሰረዝ  ድንጋጌ አለ ብሎ አያምንም ማለት ነው። 
  መውጣት ያለባቸው ድንጋጌዎች አሉ ብለው መልስ ከሰጡት ውስጥ አንቀጽ 17፣ አንቀጽ 17 ይውጣ  ያሉ 3 ሰዎች ናቸው፤ በሞቶኛ ሲሰላ 20% ይሆናሉ። አንቀጽ 19 ይውጡ ያሉት ሁለት ሰዎች ናቸው፤ እነዚህም  በመቶኛ 13.3% ይሆናሉ። ከዚህ ሌላ አንቀጽ 16 አንድ ሰው (6.6%)፣ አንቀጽ 6፣ ንኡስ አንቀጽ 6.7 አንድ ሰው  (6.6%)፣ አንቀጽ 23 አንቀጽ 3 ተራ ቁጥር 8 ወይም 9፣ ተራ ቁጥር 18 ወይም 31 እና ተራ ቁጥር 34  ይውጡ  ያለ አንድ ሰው (6.6%) ናቸው። 
 
ለ) መሻሻል ያለባቸው ድንጋጌዎች——————————————
መጠይቁን ከሞሉት የእድሩ 15 አባላት ውስጥ መሻሻል ያለባቸው ድንጋጌዎች የሉም ያሉ በቁጥር 5(33.3%) ናቸው፣ ከነዚህ ውስጥ አንዱ መተዳደሪያ ደንቡ እንዳልተሰጠው አመላክቷል። ሌሎች 10 ሰዎች (66.7%) የሚሆኑት መሻሻል ያለባቸው ድንጋጌዎች እንዳሉ ሀሳቦቻቸውን ሰጥተዋል። ይሻሻል ብለው መልስ ክሰጡት ሰዎች መካከል ሁለት ሰዎች አንቀጽ 24 (የኪራይ ክፍያ ይደግ) በማለት ሀሳብ ሰጥተዋል። እንዲሁም አንቀጽ 30 ይሻሻል (ቅጣቱ ከግዜው ጋር ይሂድ) በማለት መልሰዋል። አንቀጽ 31 ይሻሻል ያሉ ሶስት ሰዎች፣ እንዲሁም አንቀጽ 20፣ 21ና 24 ይሻሻል ያለ አንድ ሰው ናቸው። 
  ሌሎች 5 ሰዎች አንቀጽ ሳይጠቅሱ መሻሻል ያለባቸውን ድንጋጌዎች በጽሁፍ ገልጸዋል። ከነዚህም  ውስጥ  አንዱ እንዲህ ብሏል፤ “ለድንኳን ማስቀመጫ ኪራይ የሚከፈለው ገንዘብ እድሩን እየጎዳው [ስለሆነ]  ቢሸጥና  አደጋ ሲደርስ በኪራይ ብንጠቀም እድሩ በኢኮኖሚ ያድጋል...”
  ሌሎች ሶስት ሰዎች ሰው ሲሞት የሚከፈለው ብር አነስተኛ ስለሆን ክፍያው ይሻሻል የሚል ሀሳብ  ሰጥተዋል። 
  ሌላ አንድ ሰው እንዲህ የሚል ሀሳብ ሰጥቷል፤ “የእድር አባላት ቀብር ላይ የሚገኙበትና ቁጥጥር  የሚደረግበት  ደንብ ቢኖር በማይገኝ ላይ ቅጣት ቢኖር [ጥሩ ነው]።”
ሐ) መጨመር ያለባቸው ድንጋጌዎች—————————————-
 
  በተመሳሳይ ሁኔታ ድንጋጌዎች መጨመር አለባቸው ብለው ሀሳብ የሰጡት ሰዎች ቁጥር 10 (66.7%) ሲሆን ጭብጥ ሀሳቦቻቸውም ከላይ ከተሰጡት አስተያየቶቻቸው ጋር ተመሳሳይ ነው። ድንጋጌዎች መጨመር አለባቸው የሚለው ላይ ሀሳብ ያልሰጡ ሰዎች 5(33.3%) ናቸው።
 ሰንጠረዥ 1፡ መውጣት፣ መሻሻል ወይም መጨመር ያለባቸው ድንጋጌዎች አሉ ብለው መልስ የሰጡ
ርእስ በቁጥር  በመቶኛ
መውጣት ያለባቸው ድንጋጌዎች አሉ  10  66.7
መሻሻል ያለባቸው ድንጋጌዎች አሉ  10  66.7
መጨመር ያለባቸው ድንጋጌዎች አሉ  10  66.7




 ሰንጠረዥ 1፡ መውጣት፣ መሻሻል ወይም መጨመር ያለባቸው ድንጋጌዎች የሉም ብለው መልስ የሰጡ
ርእስ በቁጥር  በመቶኛ
መውጣት ያለባቸው ድንጋጌዎች የሉም 5 33.3
መሻሻል ያለባቸው ድንጋጌዎች የሉም 5 33.3
መጨመር ያለባቸው ድንጋጌዎች የሉም 5 33.3

ጥያቄ 2፤ በእድሩ መተዳደሪያ ደንብ ውስጥ የቅርብ የስጋ ዝምድና ያላቸውና የእድሩን ተጠቃሚነት የሚያስከትሉ ቤተሰቦች ቢካተቱ ይስማማሉ? _____ ለምን?
 ለዚህ ጥያቄ የተሰጡት መልሶች የተለያዩ ናቸው። መጠይቁን ከሞሉት 15 አባላት ውስጥ አብዛኞቹ ማለትም በቁጥር 9 ወይም 60% የሚሆኑት፣ በእድሩ መተዳደሪያ ደንብ ውስጥ የቅርብ የስጋ ዝምድና ያላቸውና የእድሩን ተጠቃሚነት የሚያስከትሉ ቤተሰቦች ቢካተቱ አልስማም በማለት መልስ ሰጥተዋል። እስማማለሁ ብለው መልስ የሰጡት በቁጥር 2 ወይም 13.3% ናቸው። መልስ ከመስጠት የተቆጠቡት በቁጥር 4 ወይም 26.7% ናቸው። 
 
መልስ በቁጥር  በመቶኛ
አልስማም 9 60%
እስማማለሁ  2 13.3%
መልስ ያልሰጡ  4 26.7%

ጥያቄ 3፤ የእድሩ ዋና አባል ወይም አባላት ከዚህ አለም በሞት ቢለዩ እድሩን ከልጆቻቸው አንዱ/ዷ ቢወርሱ ይስማማሉ? ለምን?
 መጠይቁን የሞሉት አባላት ሁሉም ለዚህ ጥያቄ እስማማለሁ የሚል ምላሽ ሰጥተዋል።

ጥያቄ 4፤ እድሩ ለአባላት በሀዘን ግዜ የሚከፍለው እርዳታ በአንጻራዊ በቂ ነው ብለው ያስባሉ? ለምን?
መልስ በቁጥር  በመቶኛ
በቂ አይደለም  14  93.3%
በቂ ነው 1 6.6%
 
 ከላይ ለቀረበው ጥያቄ 14 ሰዎች ወይም 93.3% እድሩ ለአባላት በሀዘን ግዜ የሚከፍለው እርዳታ በቂ ነው ብዬ አላስብም ብለው መልስ የሰጡ ሲሆን 1 ሰው በቂ ነው ብዬ አስባለሁ የሚል መልስ ሰጥተዋል። የሚከፈለው እርዳታ መሻሻል አለብት በማለትም የተለያዩ ሀሳቦችን ሰጥተዋል። ከተሰጡት ሀሳቦች መሀከልም ወርሀዊ ክፍያ በማሳደግና በተለያየ መንገድ ገቢ በማመንጨት እርዳታውን ከፍ ማድረግ ይቻላል ብለዋል። 

ጥያቄ 5፤ በሀዘን ግዜ የእድሩን አባላት ክፍያ ከፍ ለማድረግ ወርሀዊ መዋጮ ቢጨመር ይሰማማሉ?
 
መልስ በቁጥር  በመቶኛ
እስማማለሁ  10  66.7%
አልስማም 3 20%
መልስ ያልሰጡ  2 13.3%

ለዚህ ጥያቄ 10 ሰዎች (66.7%) የሚሆኑት እስማማለሁ ብለው መልስ ሰጥተዋል። ከእነዚህም ውስጥ 3 ሰዎች 100.00 ብር ቢሆን እንደሚስማሙ ጠቅሰዋል። 3 ሰዎች (20%) አልስማም ብለው መልስ የስጡ ሲሆን 2 ሰዎች (13.3%) መልስ ከመስጠት ተቆጥበዋል። 
 
ጥያቄ 6፤ እድሩ የንብረቱ ማስቀመጫ ቦታ (ቤት) ችግር እንዳለበት ይታወቃል። የቤት ኪራይ ዋጋ በየጊዜው በከፍተኛ ሁኔታ እየናረ ነው። አሁንም የቤት ኪራይ ጭማሪ ተጠይቋል። በዚህ ሁኔታ መቀጠል የሚቻል ይመስልዎታል?
 ለዚህ ጥያቄ በቀጥታ አይቻልም ብለው መልስ የሰጡት ሰዎች በቁጥር 4 ብቻ ናቸው። ነገር ግን ሁሉም መልስ ሰጭዎች ለዚህ ጥያቄ የተለያዩ የመፍትሔ ሀሳቦችን ሰጥተዋል። ስለዚህ በተዘዋዋሪ በዚህ ሁኔታ መቀጠል አይቻልም የሚል መልስ ሰጥተዋል ማለት ነው። ከተሰጡት የመፍትሔ ሀሳቦች ውስጥም የሚከተሉት ሊጠቀሱ ይችላሉ፤
-መናፈሻ ውስጥ ማስቀመጫ መስራት፤
-ቀበሌ ቦታ እንድስጠን መጠየቅ፤
-ተከራይቶ መጠቀም፤
-ከደ/ኢዮር ቅ/ሚካኢል ግቢ መከራየትና የመሳሰሉት ናቸው።

ማጠቃለያ፤


 






